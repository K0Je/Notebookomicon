*From Trebor*  
\# Quick Recap / TLDR  
Mitm Passwort, wo d Akta entschlüsslet het, si mr i di tiefere Stockwärk vor Frostraider-Festig vordrunge und hei verschideni Challenges ahtroffe.  
In Stock 4 het üs e Illusion vom ne drüchöpfige Risehund dran söue hindere, im ne creepy lääre Ruum nüt z finde.  
In Stock 5 hei mr e Gang vou mit sprachgstüürete Faue müesse dürqueere für z nächste Passwort, wo üs no tiefer bringt.  
Stock 6 het üs ine Fiebertroum i d Vergangeheit vo The Rising Sun bracht, wo mr dr Blackbeard \- dr Captain vo Crazy Frogs ehemaliger Crew \- hei müesse vore Hirichtig rette.  
Stock 7, 8 und 9 hei es mehrschichtigs Kampfspektatku gäg es Riisehirni, e Rätsumeister und es Minesweeper-Labyrinth präsentiert.  
Nachdäm mr das besiegt hei, het üs d Festig mit ihrem heisse Wasser quasi usgspuckt.

\# Trebors Notize  
Nach mire jüngste Aukoholeskapade hani chli Erfrüschig brucht u mr dusse mit Schnee mis Gsicht gwäsche. Uf z mau bini vore rise rollende Schneechugle vor Site erfasst worde, wo mi mitgrisse u us \[\[Thors-Hideout|Thor's Hideout\]\] beförderet het. Mit rasantem Tämpo isch d Schneechugle dür d Gägend grollt u het mi mit jedere Umdräihig wider u wider i Bode quetscht. Abwächslend zu mim Gekrächze hani d Stimm vom \[\[Kaelan-Stormrider|Kaelan\]\] ghört. U usem Innere vor Schneechugle hets tönt, aus würd dr \[\[Horineth-Beivaris|Hori\]\] kichere. Aui zäme si mr schlussändlech i d \[\[Frostraider-Fort|Festig vo de Frostraiders\]\] kracht.

Mir isch geng no zimli sturm gsi, wo mi dr \[\[Korrin-Voss|Korrin\]\] ahgsproche het. I gloub ämu, es isch dr Korrin gsi. I ha nur es zimli verschwommnigs, fasch dopplets Biud vor Ouge gha, wo sech zudäm no dräit het.  
D Stimm het mi ämu gfragt, wasi uf dr Stirn heig. I bi grad nid ganz drus cho u ha mi Chopf gschüttlet, zum wider chli Klarheit z becho. Mini Sicht isch tatsächlech schärfer worde und i ha plötzlech mis Spiegubiud im ne Gägestand gseh, wo mr dr Korrin vor z Gsicht ghäbt het. Uf mire Stirn isch öppis gsi, wo wie es Tatto usgseh het und es het usgseh wie es Wort. I ha mini Ouge zämekniffe: "Säufer"  
\_What the fuck?\! Wieso steit "Säufer" uf mire Stirn?\!\_ U när isch mr i Sinn cho, wie dr \[\[Ivar\]\] über mim haubkomateuse Körper grüpelet isch u mr mitm ne Hämmerli und ere Nadle unter stetigem Murmle es Tattoo ufe Handrügge gstoche het. I mire Erinnerig isch d Nadle geng chliner worde u am Schluss verschwunde gsi. Das isch aber äuä nur mis aukoholversüchte Hirni, wo sech das ihbiudet het.  
Ir Gägewart hani e churze Blick uf mi Handrügge gworfe. Kes Tattoo. Aber uf mire Stirn isch offebar itz es Tattoo. Das isch garantiert irgendöppis magischs, wo mr dr Ivar da gstoche het. Dä Sack\!

Abgseh vo mim erstuunte Usruef, hani am Korrin ke Antwort gäh. Stattdesse hani mit mire widergwonnene Sehschärfi wahrgnoh, dass mr bi de Frostraiders glandet si. Näbem Korrin isch e roti Tiefling-Dame gstande. Uf mini Frag wär das sig, het sie sech mir aus \[\[Akta-Cheshko|Akta Cheshko\]\] vorgsteut. Sie sigi interessiert a Heilkunst und Wiederbeläbig. Het für mi eher nach \[\[Nekromantie\]\] tönt aus nach Heilkunst... Dr Korrin het mr no i Chopf gflüsteret, dass si e \[\[Warlock\]\] sigi, wie d Thassa.

Dr Korrin het mi de när o drüber ufklärt, dass üsi Gruppe vo Idiote ihn zu de Frostraiders gnoh het, wo dr Dr. Murphy nur uf ihn gwartet het. U mi Brüetsch hätts tatsächlech fasch gschafft, ne uszhändige, dä Tubu\!  
Offebar isch näbst einige andere o dr Bashful hie gfange gsi, aber si hei nid ganz Erfoug gha, ne z rette.  
D \[\[Thassa-Beivaris|Thassa\]\] hani ersch nachem ne Wili entdeckt. Das het aber dran gläge, dass si i somne komische mechanische Ahzug gsteckt het.

Nach däm mr üs chli gsammlet hei, si mr i Lift, zum wider die töifere Levels vo dere Festig z erchunde.  
Dr Korrin het plötzlech e Mindflayer Hand us sine Täsche useghout und e Chnopf im Lift drückt mitm ne 5i druf. Är het d Akta gfragt, ob si es Passwort chönni säge. Si het "Blood the Brains" gseit u när het sech das Liftding wider bewegt.  
Wo sech d Türe wider göffnet het, isch es drüchöpfigs, vier Meter grosses Monster uf üs zuezseckle cho. Es het richtig gstunke und bedrohlech usgseh. Us Reflex hani probiert, mi lingg Flügu schützend vor mi z bewege, nur um z merke, dass i ja ke Kontrolle me über ne ha, sit är mr abtrennt u wider ahgnäiht worde isch. Komischerwis si Kaelan und Korrin ruhig blibe, dr Korrin het sogar afah lache. Immerhin hei d Akta u d Thassa wie erwartet reagiert.  
Irgendwenn hei mr de aui gmerkt, dass das nur e Illusion gsi isch u Korrin und Kaelan darum so ruhig blibe si.  
Aber natürlech ersch, nach däm d Thassa i ihrem schwäre Mech-Suit sech uf mi gstürzt het, zum mi z "schütze". Ouch... U wüu das no nid gnue gsi isch, het si mr o no es a Gring gäh. Immerhin isch mr uf das abe no i Sinn cho, dass dr Ivar bim Tattoo när irgendöppis vo "Doppel" gmurmlet het u när ischs uf mini Stirn gwanderet. Es muess auso en Art Zouberwort gäh, wo z Tatto aktiviert...

Plötzlech hei mr e Stimm i üsem Chopf ghört, wo gseit het, mir söue abhoue. Mir si när glich i Ruum ine, wo richtig creepy usgseh het. Es isch chli düster gsi, drum hani nüt gseh. Aber d Akta het öppis ar Wand gseh, wo sech bewegt het. Dr Korrin isch chli genauer go luege u het e versteckti Schublade ir Wand gfunde. Si isch aber leider läär gsi. Nach däm mr festgsteut hei, dass es i däm Ruum nüt witers z entdecke git, si mr e Stock witer abe.

Wo sech d Türe wider göffnet hei, si mr vorem ne länge Gang gsi, wo usgseh het, aus wär är mit Faue vou gspickt. I ha leider nid gseh, was am Ändi vom Gang gstande wär.  
Aber im Gang hani schwingendi Klinge, Giftschwade, Spikes usem Bode und e Schwall a Flamme gseh. Z hinderst im Gang hani gseh, wie e Abschnitt vo de Wänd vo linggs und rächts ufenand zuegrast isch und aues was im Wäg gstande wär zerquetscht hät.  
D Akta het dänkt, dass es eventuell wider nur Illusione wäre u het d Lisa vorgschickt.  
D Lisa, woni bi mim letste Ufenthaut i dere Festig im Schissihüsli bekämpft ha, het mittlerwile es Loch im Schädu meh u drfür es Hirni weniger gha. D Akta het hie wou ihri Nekromantie la waute.

Jedefaus hei die schwingende Klinge ihre grad e Arm abghoue u d Akta het se wider zruggbefohle.  
Dr Kaelan het när bemerkt, dass teu vo de Faue zum Teil gstockt hei, während däm mr am Rede gsi si. Mir hei när verschideni Wörter widerhout u gmerkt, dass sech bim Wort "Falle" d Giftrohr aktiviert u wider deaktiviert het, jedes Mau we z Wort gseit isch worde. Mit e chli Zit hei mr o für die rästleche vier Faue d Aktivierigswörter usegfunde:  
\- Spinning Blade \- Der/Die/Das  
\- Giftrohr \- Falle  
\- Spikes \- Gift  
\- Firewall \- Tod/tot  
\- Crushing Stones \- Und  
Am Ändi vom Gang isch e Tisch mit ere Schatulle druf gsi. I dr Schatulle isch e Zettu mitm Wort "Skogkatti" gsi. Mir hei dr Zettu mitgnoh u si wider zum Lift zrugg.  
Ufem Wäg zrugg zum Lift het d Lisa plötzlech gseit, si sigi nid tot. Dummerwis si d Thassa u dr Kaelan denn grad bir Firewall gsi u chli ahkoklet worde.  
Mir heis aber aui läbend zrugg zum Lift gschafft u hei mitm neue Passwort us dr Schatulle dr Lift wider in Bewegig bracht.

Plötzlech isch dr Lift abekracht, was mi grad chli usser Gfächt gsetzt het. Woni wider zu mr cho bi, hani Wärmi gspürt und e Meeresbrise wahr gnoh.  
När het üs eine ahgschnouzt, ob mr parat sige. Mir si ufem ne Boot gsi.  
D Akta het gfragt wär är sig, u dr ander het üs so ahgsproche, aus ob är üs würd kenne. Är het ämu ihre Name kennt. Är het när zum ne Typ hingere grüeft, wonr \[\[Rayleigh-Gold|Rayleigh\]\] gnennt het. Dr Korrin het üs o ahgführet, aus würd är zur Crew ghöre.  
D Thassa het probiert, i z Wasser z gumpe. Dr grüen Typ, wo üs ahgschnouzt het, het se probiert z päckle u mi när ahgschnouzt, dass i aus Boatswain d Crew im Griff sött ha. I ha auso d Thassa mit Shape Water zrugg i z Boot gspüut.  
Dr Korrin het nach wie vor so tah, aus wär är vou drin u wüssi was passiert.  
D Akta het sech gwehrt u het dr Name vom grüene Typ usebecho: Ogo Silver \- Quartermaster vor mächtigste Crew vor Wäut \- d \[\[Blackbeards-Crew\]\].  
Momänt\! Das isch dr \[\[Ogo-Silver|Crazy Frog\]\]\! Dr Quarter Master vo \[\[Orphans-of-the-Sea|üsere Crew\]\]\! Aber är het viu jünger usgseh, aus i ne kenne.

Mir si ahgwise worde, dr \[\[Cpatain-Blackbeard|Blackbeard\]\] z rette, ufteilt in zwöi Gruppe. Dr Korrin het sech mit Thassa und Kaelan für ne Ahgriff übere Hafe entschide. Dr Ogo het mi und d Akta gfragt, wo mir ahgrife. I bi geng no verwirrt gsi, aber d Akta het glücklecherwis chönne antworte und gseit, mir griife über d Kanalisation ah.  
Mir zwöi si aus Team Omega loszoge uf Ogos Kommando vo "All hail Blackbeard\!" hi.

Mir si am Strand ahcho, beziehigswis, d Akta isch häregstouperet u diräkt eme Froueli vor d Füess gspüut worde. D Akta het üs aus Kanaureiniger vom Unternähme Sieg Sauber vorgsteut u mir hei erfahre, dass z Froueli \[\[Mathilda-Magdalena-Marson|Mathilda Magdalena Marson\]\] heisst \- e witere bekannte Name. O si het öppe 30 Jahr jünger usgseh, aus das Biud, wo i vo ihre im Chopf ha. I ha se gfragt, ob si e Sohn namens Joachim heig. I gloub, si het mi chli unheimlech gfunde. I bi mr o nid sicher, wie sehr si dr Akta und mir üsi Gschicht mit Sieg Sauber abgnoh het. Si het üs ämu glich dr Wäg zur Kanalistion zeigt.

Mir si auso zur Kanalisation, wo mitm ne Gittertor verschlosse gsi isch. I ha z Schloss wöue untersueche, zum luege, obis chönnt ufbräche. Aber es isch praktisch vo säuber vonang gheit. Es isch äuä scho chli rostig gsi. Mir si när ämu i z Kanalisationsrohr u si ir Nöchi vom ne Marktplatz use cho. Es het usgseh, aus wäre mr in \[\[The-Rising-Sun|The Rising Sun\]\], aber irgendwie o nid.  
Ufem Marktplatz si mr uf Team Alpha (Korrin, Kaelan und Thassa) gstosse, wo grad mitm ne junge Priester gredt hei gha.  
E äutere Priester, dr \[\[Francis-Benedict|Francis Benedict\]\], isch üs cho frage, was mir hie mieche. Mir hei ihm gseit, dass mir äbe Kanalreiniger sige. Är het bemerkt, dass dr Korrin si jünger Kolleg, dr \[\[Josef-George|Josef\]\], zum Hafe glockt het mit dr Ussag, dass dert es Schiff mit 20 junge Knabe warti. Mir isch grad klar worde, dass das i däm Fau die jüngeri Version vom Chinderschänderpriester het müesse si. Mi het wunder gnoh, wie sehr dr Francis vo de Macheschafte vom Josef Bscheid weiss. Mi het tüecht, är wüssi, dass nid aues koscher isch, aber machi nüt drgäge.  
D Thassa het sech währenddesse wäggschliche u isch es Wili später wider zruggcho. Itz het si nüm ire PIMP-Mantu angha, sondern e Nadustreifeahzug.

Mir si ämu de witer zum Rathus u dr Korrin \- disguised aus Herr in mittlerem Auter \- het a d Türe klopft. Vo inne hei mr Stimme ghört, mir söue wäg gah, es sigi grad e Hirichtig am Loufe.  
Dr Korrin het d Tür ihträtte u gforderet, dass d Hirichtig gstoppt wird. Dä, wo d Hirichtig gleitet het, het dr Korrin aus Governor Guthrie ahgsproche. Dr Korrin het sech tatsächlech per Zuefau aus Vater vor \[\[Eleanor-Guthrie|Eleanor Guthrie\]\] disguised. Mir hei ämu grad chönne verhindere, dass am Blackbeard dr Chopf abghoue wird. E witere glückleche Zuefau, dass mir dr Blackbeard so grad finde.  
Es het sech usegsteut, dass dr Leiter vor Hirichtig dr \[\[Damian-Rodriguez|Vater\]\] vom \[\[Emanuel-Rodriguez|Rodriguez\]\] muess si. Schinbar cha dä si Unterarm us Metau zure Klinge mache. Und är het d Uniform vom ne General angha. Näb ihm isch e Typ in Rüstig gstande. Dr Rodriguez het ne aus \[\[Achat-Rime|Achat Rime\]\] ahgsproche.  
Dr Korrin het dr Rodriguez chönne überzüge, üs dr Captain Blackbeard z überlah. Mir hei ne zrugg zum Hafe gnoh und üs dert z Schiff vom Rodriguez ungere Nagu grisse u si losgfahre zrugg zum Ruederboot, wo dä Troum oder die Vision oder was o immer das isch, gstartet het. Dr Blackbeard het üs gseit, mir söue zrugg uf z Ruederboot. Währenddesse het är die rästlechi Crew uf Rodriguez' Schiff ahgsproche und isch in Flamme ufgange \- aues isch niderbrönnt worde. När si mr us dere Fantasie ufgwachet u zrugg im Fort vo de Frostraiders gsi. I bi aber plötzlech allei da gsi.

Wider het ufs Mau e Stimm i mim Chopf afah rede. Mir hätte schiins im ne unändleche Troum mitm \[\[Nixaroth\]\] söue gfange si.  
\_Wär isch dr Nixaroth? Was louft hie grad ab?\_  
Woni mini Umgäbig ha afah wahrnäh, hani vor mir e Chäfig gseh. Dert drin isch e rächt ramponierte \[\[Killian\]\] festkettet gsi. Är het mi bätte, ihn frei z lah. I bi mr nid sicher gsi, obi das würk sött mache.  
I ha mini Waffe füregnoh u mi kampfbereit gmacht. Aber irgendwie hani z Gfüuh becho, es wär fausch, ihn z töte. Es het sech ahgfüut, aus würd mini Waffe das nid wöue, so hiuflos, wie dr Killian da ghanget het.  
Är het gmeint, är chöni üs gäge z \[\[Blood-Brain|Blood Brain\]\] häufe, är heigi es Mittu drgäge. I ha drum eifach mau dr Chäfig ufbroche u mi när chli zruggzoge. Ahkettet, wienr gsi isch, hani im Killian ke Bedrohig gseh. Anders hets mit däm chline Hirngschöpf näb mir am Bode usgseh. Irgendwie isch das creepy gsi... \_Isch das z Blood Brain, wo dr Killian ahgsproche het?\_  
Das het mi tatsächlech ahgriffe. Es het mr zwar ke physische Schade hinzuegfüegt, aber irgendwie füeli mi sit denn chli dümmer (INT permanently \-1)...

E Sekunde später bini eifach im ne lääre Ruum gstande umgäbe vo wiisse, rote und grüene Fäuder. Die rote u grüene Fäuder hei zahle drin gha und i ha plötzlech am Kaelan sini Stimm ghört. Är het gseit, dass i im ne Labyrinth stecke u dass d Zahle i de Fäuder die gfährleche Fäuder um sich ume ahzeige.  
I bi auso los dashet u ha mit chli Dänke rächt viu wiissi Fäuder chönne grüen mache. I bi aber trotzdäm uf vier Fäuder cho, wo sech rot gfärbt hei. Jedes Mau hets mr eis zwickt.

Uf z mau bini us däm Ruum wider useteleportiert worde und so wies usgseht im Mechsuit vor Thassa glandet. I bi vorem ne riise Hirni gstande (\_Das muess Killians Blood Brain si...\_) u bi vom ne Tentakel festghaute worde. I ha z Hirni ahgriffe u s tatsächlech gschafft, chli Schade z mache. Aber när het sech dr Tentaku immer änger um mi gschlunge und i ha gmerkt, wie ätzendi Süüri i Mechsuit idrunge isch u mir schwarz vor Ouge wird...

I bi hinter em ne Stueu wider ufgwacht, wo dr Kaelan druf gfesslet isch gsi. Ihm gägenüber isch e creepy Typ gsi, wo sech aus \[\[Mr-Brain| Mr. Brain\]\] vorgsteut gha het.  
E Tentakel isch näb mir usem Bode gstosse. Auso hani ne ahgriffe u bi zrugg gwiche. När isch näb mir e witere Tentakel ufcho u het mi grad wider bewusstlos gschlage. Toll...  
Dr Kaelan het mi widerbeläbt, wo die ganzi Bude am Zämegheie isch gsi. Z Blood Brain, wo irgendwie mit dr Festig verbunde gsi isch, isch offebar killt worde. Mir isch mit mim Glück natürlech no e Brocke ufe Chopf gheit u het mi grad nomau usgknockt. Dr Kaelan het mi nomau widerbeläbt u när si mr mitm Lift zäme mit de andere Gfährte us üsere Crew ufe gflitzt. Obe ahcho, isch z chochende Wasser ufbruuset u het dr Lift zerschmätteret. Uf de Überblibsu vom Lift si mr uf de Wäue bis zum Stiustand gsurfet.  
Nach dene ganze Eskapade bruchi zersch mau wider e Schluck Aukohol... Zrugg zum \[\[Silverbanshee-Outpost|Silverbanshee Outpost\]\] und zur \[\[Bisana\]\]\!

*Good Bye Lisa. You did well.*  

![lisa][lisa.jpg]

